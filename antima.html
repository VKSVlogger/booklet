<!DOCTYPE html>
<html>
    <meta charset="UTF-8">
    <meta name="viewport" content="width=device-width, initial-scale=1">
<link rel="stylesheet" href="https://www.w3schools.com/w3css/4/w3.css">
<link rel="stylesheet" href="https://fonts.googleapis.com/css?family=Lato">
<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
  <head>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" type="text/css" href="style3.css">
  </head>
  <body>
    <div class="topnav" id="myTopnav">
      <a href="index.html">Home</a>
      <a href="#article" class="active">Article</a>
      <a href="Contact.html">Contact</a>
      <div class="dropdown">
        <button class="dropbtn">Books 
          <i class="fa fa-caret-down"></i>
        </button>
        <div class="dropdown-content">
          <a href="#">Link 1</a>
          <a href="#">Link 2</a>
          <a href="#">Link 3</a>
        </div>
      </div> 
      <a href="About.html">About</a>
      <a href="javascript:void(0);" style="font-size:15px;" class="icon" onclick="myFunction()">&#9776;</a>
    </div>
    <script>
      function myFunction() {
        var x = document.getElementById("myTopnav");
        if (x.className === "topnav") {
          x.className += " responsive";
        } else {
          x.className = "topnav";
        }
      }
      </script> 
      
    <div class="split" style="padding: 8px;">
        <a href="EK ANOKHA SAFAR.html" class="previous">&laquo; Prev</a>
        <a href="EK ANOKHA SAFAR.html" class="next">Next &raquo;</a>
    </div>

    <div class="row">
      <div class="column">
        <div class="card" style="text-align: center;">
          <h3>(1)</h3>
            <h1>Ek Anokha Safar</h1>
            <hr>
          <articleo>मुझे उपन्यास लिखने के सपने आते थे। कहानियाँ लिखने में, जब भी किसी कहानी से उपन्यास की ख़ुशबू आने लगती तो मेरे हाथ काँपने लगते। क्या यह उपन्यास है? मैं बार-बार उस कहानी से पूछता। कहानी को उपन्यास होने में कभी कोई दिलचस्पी नहीं थी। वह मुझे ऐसे ताकती मानो मैंने कोई अपराध कर दिया हो। कहानी को भूलकर मैं उपन्यास की खुशबू के पीछे भागना शुरू कर देता। मैं जल्दी से कहानी के उस हिस्से में पहुँचना चाहता था जहाँ से उपन्यास की खुशबू का फूटना शुरू हुआ था। जैसे कई बार वीरान सड़क पर चलते हुए अचानक आपको रातरानी की खुशबू आती है और तब आपके भीतर एक रिरियाती-सी इच्छा जागती है कि काश मैं उस रातरानी के पेड़ को एक बार देख सकूँ। मैं बस एक बार उस रातरानी के गले लग जाना चाहता था, उसे उपन्यास के इंतज़ार में जाया हो जाने के क़िस्से सुनाना चाहता था। शायद कहानी में उपन्यास की ख़ुशबू के पीछे भागते हुए मैं एक दिन उपन्यास तक पहुँच जाऊँगा का भ्रम ही मेरी ग़लती रही थी। मैं कहानी की वीरान सड़कों पर भटकता ही रहा। मुझे वह रातरानी का पेड़ कभी नहीं दिखा। कुछ देर में कहानियों से उपन्यास की खुशबू भी आनी बंद हो गई थी और कहानियाँ अपनी नाराज़गी में जहाँ थीं वहीं अनशन पर बैठ गई थीं। ऐसी जाने कितनी कहानियाँ उपन्यास की खुशबू तलाशने की बलि चढ़ी हैं। पर मैंने अपने छिछले बचकाने प्रयत्न कभी नहीं छोड़े।

बहुत वक़्त तक मैं मेरे भीतर की चंचलता और अपने बचकानेपन को ही उपन्यास ना लिख पाने का मुख्य कारण मानता रहा था। इसलिए शायद मैं जल्दी से बूढ़ा हो जाना चाहता था। एक वक़्त के बाद मेरे लिए यह तय करना मुश्किल हो गया था कि मैं अब इंतज़ार किसका कर रहा हूँ? उपन्यास का या अपने बूढ़े होने का? जल्दी से बूढ़ा होना मुमकिन नहीं था और जीने के ढर्रे में उपन्यास का इंतज़ार कहीं बहुत पीछे छूट चुका था।

यह पिछले साल की बात है जब मैं यूरोप के छोटे गाँवों से गुज़रते हुए अपना यात्रा वृत्तांत लिख रहा था। कहानी, यात्रा और उसके वृत्तांत में मैं इतना व्यस्त हो चुका था कि जहाँ भी मुझे रातरानी की खुशबू आई, मैंने उस ख़ुशबू के पीछे भागने से बेहतर उसे दर्ज करना ठीक समझा। रातरानी के पेड़ की तलाश मैंने अपने बूढ़े होने तक स्थगित कर दी थी। मुझे याद है जब मैं अपने यात्रा वृत्तांत को अंतिम रूप दे रहा था तब मैं पहाड़ों में था। उन दिनों मैं जिससे भी मिलता वह मुझसे पूछने लगता, "क्या तुम्हें खुशबू आ रही है?"

"कैसी खुशबू?” मैं कहता।

"रातरानी की।"

मैं देर तक सूँघने की कोशिश करता, पर मुझे कभी रातरानी की ख़ुशबू पहाड़ों में नहीं आई। बहुत वक़्त तक लगता रहा कि मेरी रातरानी को सूँघने की क्षमता मेरी कहानियों की नाराज़गी ने मुझसे छीन ली है। एक बारगी यह शंका भी हुई कि कहीं वह रातरानी की खुशबू मेरे पास से ही तो नहीं आ रही है? क्योंकि जो भी मुझसे मिलता वह रातरानी की खुशबू का जिक्र ज़रूर करता। फिर हँसकर मैंने यह बात टाल दी क्योंकि बचपन में बचपन में भी मैं खुद को बहुत वक़्त तक फैंटम समझता रहा था।

यूरोप प्रवास के बाद मेरी निजी व्यस्तताएँ इतनी बढ़ गई थीं कि मैं चाहकर भी अपना कहानी-संग्रह ख़त्म नहीं कर पा रहा था। 'चलता-फिरता प्रेत' मेरे चारों तरफ़ मँडराता रहता। तभी कोरोना वायरस आया और सारा कुछ जैसा-का-तैसा फ़ीज़ हो गया। मुझे लगने लगा कि बहुत बड़ा वैज्ञानिक आविष्कार चल रहा है और हम सब चूहे हैं जिन्हें जाँच के लिए घर में बंद रहने को कहा गया है। मैं कई दिनों तक लैब में इस्तेमाल किए जाने वाले चूहों की अवस्था के बारे में सोचता रहा। कुछ दिनों के अविश्वास के बाद मुझे लगा कि असल में यह घटना कितनी महत्त्वपूर्ण है। कितना महत्त्वपूर्ण है हम सब लोगों का रुकना और साँस लेने की जगह देना इस नीले ग्रह को, जो सदियों से चली आ रही इंसानी क्रूरताएँ चुपचाप सहता आया है। हम सबने इस लॉकडाउन को बहुत जल्दी स्वीकार भी कर लिया क्योंकि यह साथ बूढ़ा होने जैसा था, कोई अकेला बूढ़ा नहीं हो रहा था।

मेरे जैसे घरघुसरे लेखक के लिए यह वक़्त किसी वरदान से कम नहीं था। मैं अपने लिखे के आस-पास भटकने लगा। मैंने जल्द ही अपना कहानी- संग्रह ख़त्म करके अपने संपादक (शैलेश भारतवासी) को भेज दिया। अब संग्रह लॉकडाउन की समस्याओं में फँसा पड़ा था, पर मेरा काम ख़त्म हो चुका था और मेरे पास बहुत सारा ख़ाली वक़्त था। मेरे संपादक ने मुझसे कहा, "इस वक़्त कुछ अगर सूझ रहा हो तो लिख डालिए।"

मेरे संपादक हमेशा इतनी सहजता से मुझे अगला कुछ लिखने के लिए हल्का धक्का देते हैं कि मुझे पता नहीं चलता कि मैं यह अपनी मर्जी से लिख रहा हूँ या उनके कहने पर।

"अभी कुछ भी लिखने का मन नहीं है।" मैंने कहकर बात टाल दी।

पर उनका वाक्य बहुत वक़्त तक मेरे जेहन में चक्कर काटता रहा। तभी मुझे याद आया कि ठीक इसी वक़्त, पिछले साल मैं यूरोप के छोटे गाँवों में घूम रहा था। मैंने इस बात की कभी कल्पना भी नहीं की थी कि यूरोप यात्रा के ठीक एक साल बाद मैं अपनी मर्जी के ख़िलाफ़ घर में नज़रबंद पड़ा रहूँगा। मुझे किसी यात्रा पर जाने की कुलबुलाहट हो रही थी। मैं पिछले साल की अपनी यात्रा की तस्वीरें देखने लगा। 'बहुत दूर कितना दूर होता है' के पन्ने उलटने-पलटने लगा। तभी मुझे रातरानी की खुशबू आई। जाने कितने दिनों बाद वह इतनी क़रीब महसूस हो रही थी कि लगा अगर मैं अपने हाथ आगे बढ़ा दूँ तो उसे छू लूँगा, वह आस-पास ही है कहीं। मैं छू सकता था पर छू नहीं पा रहा था। मैंने एक कोरा पन्ना खोला और अपने भीतर के सूख चुके जंगल में, आग बुझाने की ललक से लिखना चालू किया। 'इसी जंगल में कहीं एक रातरानी का पेड़ हुआ करता था' - कहानी का शुरू होना इसी वाक्य के आस-पास कहीं था, पर मैंने इसे लिखा नहीं। क्योंकि मैं कुछ भी बाँधना नहीं चाहता था। मैं सारे बंधनों के परे, मुक्त ख़ुशबू को दर्ज करना चाह रहा था।

'मैं एक हारे हुए लेखक को जानता था जिसका नाम रोहित था' मैंने शुरुआत इस वाक्य से की पर इसे भी लिखा नहीं। मैंने इस वाक्य का बीज बनाकर इसे अपने भीतर पल रहे सूखे जंगल में गाड़ दिया।

हमेशा लगता है कि इंतज़ार, समय के लिफाफे में बँधा पड़ा एक रहस्य है। मैं एक अच्छा इंतज़ार करने वाला हूँ, क्योंकि मेरी दिलचस्पी हमेशा रहस्य के बजाय लिफ़ाफ़े में ज़्यादा रही हैं। मैं एक मूक दर्शक-सा, बहुत देर तक रोहित का तिड़कना सुनता रहा। फिर अचानक लगा कि कहीं से बहुत पहचानी ख़ुशबू फूटना शुरू हुई है। मैं सालों से इस खुशबू का इंतज़ार कर रहा था। रातरानी, नहीं यह रातरानी के जैसी है पर ठीक रातरानी की खुशबू नहीं है। तभी मुझे लगा किसी ने मेरा नाम पुकारा- 'अंतिमा'। जब मैं पलटा तो मुझे अपने सूखे पड़े जंगल में एक हरा पौधा दिखा अंतिमा। यह उपन्यास इसी पौधे और इसी की ख़ुशबू के आस-पास का भटकना है, तो कभी देर तक इसकी छाया तले सुस्ताना है। </article>
          <p></p>
        </div>
        <div class="card">
          <h1 style="text-align: center;"></h1>
        </div>
      </div>
    </div>

    <footer class="w3-container w3-padding-32 w3-light-grey w3-center">
        <a href="#" class="w3-button w3-black w3-margin"><i class="fa fa-arrow-up w3-margin-right"></i>To the top</a>
        <div class="w3-xlarge w3-section">
          <a href="About.html"><i class="fa fa-facebook-official w3-hover-opacity"></i></a>
          <i class="fa fa-instagram w3-hover-opacity"></i>
          <i class="fa fa-snapchat w3-hover-opacity"></i>
          <i class="fa fa-pinterest-p w3-hover-opacity"></i>
          <i class="fa fa-twitter w3-hover-opacity"></i>
          <i class="fa fa-linkedin w3-hover-opacity"></i>
        </div>
        <p>Powered by Vikash Mourya</p>
    </footer>
    </body>
  </html>
